# Seminar 1
Ovaj seminar je nastavak na završni rad na temu: ,,Klasifikacija metagenomskog uzorka pomoću alata za mapiranje’’.  U radu je uspoređena klasifikacija dobivena alatom Kraken2 sa klasifikacijom korištenjem alata za mapiranje (minimap2) te skripte benchmark.py[1]. U skriptu su se uvodile varijacije te su promatrane razlike u dobivenim rezultatima.
Završi rad se prvenstveno bavio analizom .sam datoteka, dok je ovaj seminar posvećen radu s .paf datotekama.  
Skup podataka se sastoji od 2,588,006 očitanja, simuliranih Badreadom po uzoru na stvarni skup podataka mikrobima ljudskih crijeva. 
Početna skripta, benchmark.py je kao mejru za odabir klasifikacije očitanja iz .paf datoteke koristila harmonijsku sredinu broja podudaranja baza i duljine. Usporedbom benchmark.py s rezultatima dobivenim krakenom, vidjeli smo da benchmark.py ima veći broj istinito pozitivnih klasifikacija, ali i veći broj lažno pozitivnih klasifikacija.    
U varijacijama su za mjeru klasifikacije isprobane varijacije koristeći broj podudaranja baza (nm), duljina očitanja, kvaliteta maprianja (mapq) i polja cigar podudaranja (cm). U skladu s očekivanjem, varijacije nisu donjele do velikih promjena u učinkovitosti skripte. U dvije od isprobanih varijacija je postignuto malo poboljšanje u broju točno klasificiranih očitanja. Prva od njih (script1.py) je kao metriku koristila samo broj podudaranja baza te je na korištenom skupu podataka ostvarila 182 točne klasifikacije više od originalne skripte. Druga skripta (script5.py), koja je koristila i treću varijablu pri usporedbi maprianja, cigar podudaranja (cm), je imala 187 točnih klasifikacija više nego originalna skripta. Uzevši u obzir veličinu skupa podataka to je poprilično mala razlika u rezultatima te nije nužno da bi se održala ukoliko bi se koristili drugi skupovi podataka.    
Rezultati su se gledali prema broji točno klasificiranih očitanja, netočno klasificiranih očitanja te neklasificiranih očitanja. Podjela koju smo tako dobili može se pronaći u datoteci results.txt. Koliko očitanja je svrstano u koji vrstu ili genus moze se vidjeti u priloženoj csv datoteci. U njoj se može vidjeti koliko je pojedinih bakterija uzorak sadržavao te rezultati klasifikacije pomoću Kraken2, benchmark.py i najbolje varijacije dobivene u sklopu ovog seminara (script5.py).     

[1] Josip Marić. MetagenomicsBenchmark: benchmark.py (2022). Poveznica: https://github.com/lbcb-sci/MetagenomicsBenchmark/blob/master/benchmark.py; pristupljeno 4. lipnja 2023
